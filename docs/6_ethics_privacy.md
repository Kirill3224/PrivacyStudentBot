# 6\. Етика та Приватність (Ethics & Privacy Note)

Цей документ аналізує етичні ризики та ризики приватності, пов'язані з проблемою (див. `docs/1_problem_brief.md`), та пояснює, як наше рішення ("Privacy Kit") їх мінімізує.

---

### 1\. Ризики, яким запобігає наш проєкт

Наш "Privacy Kit" безпосередньо мінімізує ключові ризики, виявлені під час нашого дослідження (N=14).

| Ризик (виявлений у `problem_brief`)                         | Доказ з опитування (N=14)                                                 | Наш запобіжник (Артефакт)                                                                                    |
| :---------------------------------------------------------- | :------------------------------------------------------------------------ | :----------------------------------------------------------------------------------------------------------- |
| **Непрозора обробка даних** (Юзер не знає, що відбувається) | **71.4%** проєктів не мають Політики Приватності.                         | **`artifacts/1_policy_template.md`**<br>(Робить обробку прозорою).                                           |
| **Надмірний збір даних** (Збір "про всяк випадок")          | **28.6%** проєктів збирають номери телефонів.                             | **`artifacts/2_dpia_lite_template.md`**<br>(Змушує розробника думати про _мінімізацію_).                     |
| **Витік даних через халатність** (Зловживання)              | **28.6%** використовують небезпечні "публічні посилання" в Google Sheets. | **`artifacts/3_security_checklist.md`**<br>(Пряма вимога "Заборонити публічні лінки" та "Увімкнути 2FA").    |
| **"Вічне" зберігання даних** (Порушення Ст. 8)              | **85.8%** проєктів не мають механізму видалення.                          | **`artifacts/3_security_checklist.md`**<br>(Пряма вимога "Додати функцію `/deleteme`").                      |
| **Дискримінація** (напр., збір даних для "рейтингу")        | (Не вимірювалось, але є ризиком)                                          | **`artifacts/2_dpia_lite_template.md`**<br>(Змушує чітко прописати _мету_. Дискримінаційну мету буде видно). |

---

### 2\. Етичні ризики самого проєкту "Privacy Kit"

Найважливіше — аналізувати ризики, які може створити _саме наше рішення_.

#### Ризик 1: "Хибне відчуття безпеки" (False Sense of Security)

- **Проблема:** Студент-розробник копіює наш `artifacts/1_policy_template.md`, але **технічно не виконує** `artifacts/3_security_checklist.md`. Він думає, що "папірець" (Політика) його захищає, хоча його база даних залишається відкритою.
- **Наш Запобіжник:**
  1.  Ми чітко маркуємо "Kit" як "мінімальний стандарт" (MVP), а не "срібну кулю".
  2.  У нашій інструкції (`README.md`) ми робимо акцент на тому, що **Крок 3 (Технічний Чекліст) є важливішим** за Крок 1 (Шаблон Політики).

#### Ризик 2: "Паперова відповідність" (Paper Compliance)

- **Проблема:** Розробники копіюють наші артефакти лише для того, щоб "відчепився" викладач (який, за даними опитування, в **71.4%** випадків все одно не перевіряє).
- **Наш Запобіжник:**
  1.  Наше рішення валідоване. **78.6%** розробників _самі_ попросили шаблон, бо їм "немає часу". Ми даємо їм інструмент, який економить час, тому мотивація "просто скопіювати" знижується.
  2.  Наш План впровадження (`docs/7_implementation.md`) буде включати пропозицію вибіркових аудитів, щоб перевіряти не тільки _наявність_ політики, але й _виконання_ чек-ліста.

#### Ризик 3: "Мінімізація" заважає інноваціям

- **Проблема:** Наш "Kit" (особливо `DPIA-лайт`) змушує думати про мінімізацію. А що, як для інноваційного проєкту (напр., на базі ШІ) потрібен "великий" датасет, а ми вимагаємо його "мінімізувати"?
- **Наш Запобіжник:**
  1.  Наш "Kit" не забороняє збирати дані. Він вимагає **обґрунтувати мету**.
  2.  Якщо мета (напр., "тренування ШІ-моделі") чітко прописана в `DPIA-лайт` і про неї чесно сказано в `policy_template.md`, це не є порушенням. Наш "Kit" — за прозорість, а не за заборону.
